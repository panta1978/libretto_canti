\canto{Il Signore è il mio pastore (Turoldo)}

\strofa Il Signore è il mio pastore:\\
nulla manca ad ogni attesa.\\
In verdissimi prati mi pasce.\\
Mi disseta a placide acque.

\spazio

\strofa È il ristoro dell'anima mia,\\
in sentieri diritti mi guida,\\
per amore del santo suo nome,\\
dietro Lui mi sento sicuro.

\spazio

\strofa Pur se andassi per valle oscura,\\
non avrò a temere alcun male,\\
perché sempre mi sei vicino,\\
mi sostieni col tuo vincastro.

\spazio

\strofa Quale mensa per me Tu prepari,\\
sotto gli occhi dei miei nemici,\\
e di olio mi ungi il capo.\\
Il mio calice è colmo di ebbrezza.

\spazio

\strofa Bontà e grazia mi sono compagne,\\
quanto dura il mio cammino.\\
Io starò nella casa di Dio\\
lungo tutto il migrare dei giorni.