\canto{Notte più chiara del giorno}

Esultino i cori degli angeli:\\
il mistero custodito nel silenzio dei secoli,\\
come una tromba è risuonato nella notte.

\spazio

Esultino il cielo, la terra, il giorno:\\
è risorto chi era morto con Lui,\\
e i nostri occhi sono diventati come l'aurora.

\spazio

Esulti la Chiesa sua sposa,\\
ha deposto il lutto delle sue vigilie,\\
e il suo profumo è l'immortalità.

\spazio

Il Signore è risorto in mezzo a noi:\\
\textbf{noi rinasciamo nel suo Spirito.}\\
Oggi i nostri cuori abbiano ali\\
\textbf{per ricercare il suo volto!}\\
Il Signore è la nostra liberazione:\\
\textbf{la nostra bocca sia piena di canto!}

\spazio

È bello cantare le tue lodi,\\
perché son vinte le tenebre del male:\\
morte e peccato appartengono\\
al vecchio fermento, che ha perso il suo sapore.

\spazio

\rit{Notte più chiara del giorno,\\
che porti l'anima di ogni aurora.} \volte{2}

\spazio

La parola di Dio fu sopra il silenzio,\\
e fu la luce nella notte dell'abisso:\\
la prima aurora di tutte le aurore;\\
e divenne la stella del mattino,\\
il cuore celeste di ogni speranza.

\spazio

\rit{Notte più chiara del giorno...}

\spazio

Abramo attendeva, l'amico di Dio,\\
con cuore tumultuoso, sulla soglia dell'ombra.\\
Il Signore passò come fuoco divorante,\\
per stringere Alleanza senza ritorno:\\
e il destino dell'uomo fu il destino di Dio;\\
e il destino dell'uomo fu il destino di Dio!

\spazio

\rit{Notte più chiara del giorno...}

\spazio

Vegliava il Signore nella colonna di fuoco,\\
e disse a Mosè: ``Stendi la tua mano''.\\
Il vento divise il mare dei giunchi:\\
un popolo nuovo uscì verso l'aurora,\\
primogenito di ognuno che nasce dall'acque;\\
primogenito di ognuno che nasce dall'acque!

\spazio

\rit{Notte più chiara del giorno...}

\spazio

Lo Spirito del Signore alitò sulla polvere;\\
e Cristo si è destato, anima vivente:\\
il nuovo Adamo, figlio e padre degli uomini.\\
Un canto di vittoria ha spezzato la notte:\\	
la morte fu catturata come una preda!

\spazio

\rit{Notte più chiara del giorno...} \volte{4}

\spazio

Alleluia, alleluia...\\
\emph{(in controcanto con la strofa sotto, che è parlata)}

\spazio

L'ultima notte non sarà più notte,\\
quando i risorti saliranno dai secoli:\\
perché l'agnello sarà per loro il sole,\\
sarà la luce loro veste incorruttibile\\
ed essi rinasceranno a immagine del suo volto;\\
ed essi rinasceranno a immagine del suo volto!

\spazio

\rit{Notte del passato e del futuro,\\
notte ultima e prima.\\
Ogni speranza che si compie\\
è diventata una nuova promessa;\\
ogni speranza che si compie\\
è diventata una nuova promessa!}